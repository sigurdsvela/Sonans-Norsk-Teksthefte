
# Nils-Øyvind Haagesen  
> Dikt uten tittel    
> *God Morgen og God natt*, 2013  
    
Kjære du    
der kom jeg på noe    
sjokket jeg opplevde    
da B S hadde lært seg    
*Deg være ære*    
utenat    
vi  sto i Giskegata    
på vei til eller fra skolen    
og han sang hele greia    
(litt for fort, for ikke å bli avbrutt)    
og jeg skjønte ikke at det gikk an    
å synge en salme    
uten en åpen salmebok foran seg    
det er over 30 år siden    
og fortsatt tenker jeg i mer eller mindre    
de samme baner:    
hvorfor bære det som bærer seg selv?    
hvordan ta vare på ham som skulle ta vare på meg?    
frykt ikke mer    
evig er han med    
    
## *Deg være ære*, Salmeteksten  

Deg være ære,  
Herre over dødens makt!  
Evig skal døden være  
Kristus underlagt.  
Lyset fyller haven,  
se, en engel kom,  
åpnet den stengte graven,  
Jesu grav er tom!  
    
<tab></tab>*Refr:*  
Deg være ære,  
Herre over dødens makt!  
Evig skal døden være  
Kristus underlagt.  
    
Se, Herren lever!  
Salig morgenstund!  
Mørkets makter bever.  
Trygg er troens grunn.  
Jubelropet runger:  
Frelseren er her!  
Pris ham, alle tunger,  
Kristus Herre er!  
    
Frykt ikke mere!  
Evig er han med.  
Troens øye ser det:  
Han gir liv og fred.  
Kristi navn er ære,  
seier er hans vei,  
evig skal han regjere,  
aldri frykter jeg.