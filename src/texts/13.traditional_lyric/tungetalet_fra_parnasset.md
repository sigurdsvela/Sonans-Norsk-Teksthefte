# Tungetale fra Parnasset
> Arnulf Øverland(1889 - 1968)  
> *I Beundring og Forargelse*, 1954
    
I romantikkens Tyskland ble det skrevet så mange tusen dikt om roser og nattergaler at de måtte holde opp med det. I vår egen landsmåls-diktning har det gått for det meste på einsemd og lengt og liding-nå begynner det også å bli besværlig. Slik er det med versekunsten over det hele. Dikterne må finne på noe nytt.  
Ja, så sitter de der og strever, og får det ikke til. Det de skriver, det blir så flaut og ubetydelig. De stryker det ut og prøver å få sagt det på en original måte; men da blir det meningsløst. Hva skal de gjøre? Dikte må de, for de er jo diktere! Situasjonen er desperat. De river seg i håret, de besverger alle himmelens makter -og sannelig! de får hjelp!
    
De ser enda en gang på det de har kladdet ned. Meningsløst er det; men det ei da noe nytt, det er .originalt, det ligner jo T.S. Eliot!  
Og før man vet ordet av det, utkommer den ene diktsamling etter den annen med bare rabbel og snikksnakk. Ennå har vi ikke så mye av det i Norge; men i Sverige er det blitt en hel åndsretning, en hel gene-rasjon: åv tungetalere og '. Eliot-epigoner -  40-talisterna.
    
I kritikernes leir oppstår ikke liten forlegenhet. De vet jo :at dett e er tøv. Men-der er ål1erede olitt så mange som skriver slik, nesten hele ungdommen. Noen av dem er selv kritikere og er allerede i gang med å utforme teori. Der må jo være noe i det; man kan ikke avvise det uten videre, da blir man kanskje stående for ettertiden som en avskrekkende reaksjonær stabeis. Nei, det er nok best å prøve å  forstå det. Og så setter da kritikerne seg til å forstå!
    
Der finnes massevis av eksempler på en lyrikk som er absolutt ube-gripelig -hvor der overhodet ikke finnes en setJting som gir noen meni]1g, eller to ord som har samm·enheng med liverandre. Jeg vil ikke søke støtte i den slags eksempler, det ville være altfor lettvint. Jeg vil holde meg til et utvalg av det bedre.
    
Jeg har her en bok som heter «40-talslyrik; utgiven  av Erik Lindegren och Karl Vennber». Disse to er forgrunnsfigurer i den retning som kaller seg «fyrtiotalism». Når Lindegren selv har utgitt boken, må man kunne gå ut fra at han også blant sine egne dikt har valgt de beste
    
Altså: hva er det nå kritikerne forstår? Jo, det er følgende:
    
