
# Afften psalme
> Dorthe Engelbretsdotter  
> Fra Siælens Sang-Offer, 1678

    
    
**1.**  
Dagen viker og går bort,  
luften bliver tykk og sort,  
solen alt har dalet platt,  
det går ad den mørke natt.  

    
    
**2.**  
Tiden sakte lister sig,  
glasset rinner hastelig,  
døden oss i hælen går,  
evigheten forestår.  

    
    
**3.**  
Nu en dag jeg eldre blev,  
det er som mitt tankebrev,  
at jeg med min vandringsstav,  
nærmer heller til min grav.  

    
    
**4.**  
Rett nu blinket solens ljus,  
nu er skummelt i hvert hus,  
så forandres alle ting,  
til vi gjør det siste spring.  

    
    
**5.**  
Kjære sjel, kom det i hu,  
og derhos bekjenn kun nu,  
at du som et Adams barn,  
velter dig i synd og skarn.  

    
    
**6.**  
Denne dag er du ei kvitt,  
at du jo har fallet titt.  
reis dig og med bønn gakk hen  
til din Gud i himmelen.  

    
    
**7.**  
Be om nåde og gjør bot,  
åpne dine øynes flod,  
slipp ham ikke med ditt skrik,  
før han får velsignet dig.  

    
    
**8.**  
Nu min Jesu sjeles skatt,  
ta her lossament i natt.  
Se, jeg har et hvilested  
i mitt hjerte til dig red.  

    
    
**9.**  
La din sterke englevakt  
på mitt leie give akt,  
at min søvnetunge kropp  
skades ei av Satans tropp.  

    
    
**10.**  
Så jeg arme ormesekk  
ikke vekkes opp med skrekk,  
min husbond med barn og slekt  
ta og i din varetekt.  

    
    
**11.**  
Vær din menighets forsvar,  
ordsens tjenere bevar,  
at de må som hyrder tro  
føde dine får i ro.  

    
    
**12.**  
Alle kongers konge bold,  
vær vor arvekonges skjold;  
han forlader sig på dig,  
gi ham hva han ønsker sig.  

    
    
**13.**  
At på ham i mange led  
nådekilden flyter ned;  
alt det kongelige blod  
øse trøst av samme flod.  

    
    
**14.**  
La ham leve mange år,  
til han mett av verden går;  
gi ham her all fryd og fred,  
siden evig salighed.  

    
    
**15.**  
De som ere i hans råd,  
Herre styr selv deres dåd,  
at de trolig en og hver  
råder det som tjenligst er.  

    
    
**16.**  
Still den sjukes hjerteve,  
tenk på de bedrøvede;  
vær de faderløse trøst  
og gi akt på enkers røst.  

    
    
**17.**  
Til en blund står nu mitt sinn,  
men før enn jeg slumrer inn,  
vil jeg hos mitt hvilerom  
stå og tenke mig litt om.  

    
    
**18.**  
At det er således fatt,  
jeg en gang den lange natt  
skal iblant de dødes tal  
sove i den mørke dal.  

    
    
**19.**  
Fire fjele er min prakt,  
hvor uti jeg bliver lagt,  
med et laken og litt mer;  
eier ikke så en fjær.  

    
    
**20.**  
Alle verdslig ting forgår;  
jeg til herlighet oppstår  
når Gud ved basunens lyd  
kaller mig til evig fryd.
