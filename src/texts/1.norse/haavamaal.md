# Håvamål - Den Eldre Edda
> «Håvamål» tyder «talen til den høge». «Den høge» er Odin, og han gir her råd og reglar for korleis menneska bør leve.
    
    
**1.**  
Augo du bruke  
før inn du gjeng,  
i kon og i kråom,  
i kott og i krokom. For d'er uvisst å vite  
kvar uvener sit føre din fot.
    
    
**3.**  
Eld han tarv  
som inn er komen  
og om kne kulsar.  
Til mat og klede den  
mann har trang  
som har i fjell fare.
    
    
**4.**  
Vatn og handuk  
han ventar å få,  
når til bords han vert beden.  
Syn godlaget fram,  
så greileg du kan,  
med ord og attbeding.
    
    
**7.**  
Grannvar mann,  
til gjestebod komen,  
teier med andre talar.  
Lyder med øyro  
og med augo skodar,  
veltenkt og føre var.
    
    
**8.**  
Sæl er den  
som seg mun vinne  
fagre ord av folk.  
Endå det er  
ymist med det  
du eig i annan manns barm.
    
    
**10.**  
Betre bør  
du ber kje i bakken  
enn mannevit mykje.  
D'er betre enn gull  
i framand gard;  
vit er vesahnanns trøyst.
    
    
**11.**  
Betre bør  
du ber kje i bakken  
enn mannevit mykje.  
Med låkare niste  
du legg kje i veg  
enn ovdrykltje med øl.
    
    
**34.**  
Omveg er jamt  
til utrygg ven,  
om midt i bygda han bur,  
Men beinvegar gjeng  
til den gode venen,  
om han er langt av lei.
    
    
**36.**  
Eit lit bu  
er betre enn inkje,  
heime er kvar mann herre.  
Har du geiter to  
og ein tausperra sal,  
då tarv du ikltje tigge.
    
    
**38.**  
Våpna sine  
skal mann på vollen  
ikkje gange eit fet ifrå.  
Uvisst er å vite  
når på vegom ute  
det spørjast kan etter spjut.
    
    
**43.**  
Venen sin  
skal ein vere ven,  
honom og hans ven.  
Men med uvens ven   
venskap halde  
høver kje fagna folk.
    
    
**44.**  
Veit du ein ven  
som vel du trur,  
og du hjå han fagnad vil få:  
gjev han heile din hug  
og gåva ei spar,  
far og finn han ofte.
    
    
**77.**  
Døyr fe;  
døyr frendar;  
døyr sjølv det same.  
Eg veit eitt  
som aldri døyr,  
dom om daudan kvar.  
