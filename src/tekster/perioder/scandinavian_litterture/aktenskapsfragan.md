# Äktenskapsfrågan  
> Sonja Åkesson  
  
Vara Vit Mans slav.  
  
Vit Man vara snäll ibland, javisst  
dammsuga golven och spela kort  
med barnen i Helgen.  
  
Vit Man var på för Jävligt humör  
och svära fula ord  
många dagar.  
  
Vit Man inte tåla slarv.  
Vit Man inte tåla stekad Mat.  
Vit Man inte tåla Dum mening.  
Vit Man får stora Anfall  
snubbla barnens pjäxor.  
  
Vara Vit Mans slav.  
  
Föda Annan Mans barn.  
Föda Vit Mans barn.  
Vit Man taga hand.  
Bekosta alla barnen.  
Aldrig bliva fri Stora Skuld  
till Vit Man.  
  
Vit Man tjäna Lön på sitt arbete.  
Vit Man köpa Saker.  
Vit Man köpa hustru.  
  
Hustru diska sås.  
Hustru koka lort.  
Hustru sköta grums.  
Vara Vit Mans slav.  
  
Vit man tänka många tankar bliva tokig?  
Vara Vit Mans slav.  
Vit Man supa full slå sönder Saker?  
Vara Vit Mans slav.  
  
Vit Man tröttna gammalt bröst gammal mage  
Vit Man tröttna gammal hustru  
ber fara åt Helvetet?  
Vit Man tröttna Annans Mans barn?  
  
Vara Vit Mans slav.  
Komma krypa knäna tigga.  
Vara Vit Mans slav.  
  
Den som finge sticka från gumgnäll och köld  
och segla till Hula-Hula!  
  
Men nä: man är för hämmad!  
  
Man går här och fantiserar och påtar  
och drar sina strån  
till stacken.  
  
Det är det att man fått en gammeldags uppfostran.  
  
Det är det att man inte kan fatt  
att grabben dragit en över huvet  
och inte längre vill snacka me'n  
  
Att jäntan är för stor för både pussar och smäll.  
  
Om man tronade där, omsvärmad,  
under palmkronesuset!  
  
Utan plastöverdrag och frysfack och bonmaskineroch  
staten som ska ha sitt.  
  
Och tanten som ska ha sitt -  
hon som väl tog en för att bli försörjd.  
  
Som gruvar och ruvar och snorar  
och vänder nosen mot väggen.  
  
Hon som väl inte har nånting emot, egentligen...  
  
Bara man drar till stacken.