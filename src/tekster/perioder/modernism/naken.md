# Naken
> Tarjei Vesaas

Her ligg att ein namnlaus etter henne -  i eit krenkt, fåmælt land.  
Aldri har det visst vori noken så åleine som denna. Han er berre komen, og ligg i dagen. Dagen breier klåren sin utover han, og han kavar mot, og tenker det er eitkvart for *han* i alt dette.  
Ingen bøyer seg ned til han og spør kva han heiter. Det er visst ikkje noko fastsett noko namn på han. Her bar aldri vori noken så naken frå mors liv.  
&nbsp;Han lagar ein boge over seg med ei vaks-kvit finger. Det er berre ei lita rørsle nedi botnen av eitkvart som ikkje vedkjern noken.  
Ein heit dag var det to vakre systrar som såg einannen stumt inn i andletet.. Det vil seia: det var den eine som såg, den andre vart berre sedd på. Og ho kunne heller ikkje koma unna dette, fekk ikkje sige i jorda med skulda si. Ho hadde ikkje eingong nytte av å slå auga ned. Prøvde ho det, kjende ho den stumme strenge strålen mot seg endå verre. Ho hadde å halde dette ut, og det visste ho sjølv.  
Ho stod der framfor systera og var alt teken i bruk av livet: hadde barn under hjarta sitt. Men bakgrunnen for det heile var mørk.  
Mørk. Ein veit ikkje meir. Kva veit ein om mørkret?
Kva er det du har selt? Vi er i krig med dei. 